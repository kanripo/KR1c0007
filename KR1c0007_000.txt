# -*- mode: mandoku-view; -*-
#+TITLE: 毛詩指說
#+DATE: 2015-08-24 22:04:21.998815
#+PROPERTY: ID KR1c0007
#+PROPERTY: BASEEDITION WYG    
#+PROPERTY: JUAN 提要
<pb:KR1c0007_WYG_000-1a>¶
欽定四庫全書　　　　經部三¶
　毛詩指説　　　　　　詩類¶
　　提要¶
　　　　(臣/)等謹案毛詩指説一卷唐成伯璵撰伯璵爵¶
　　　　里無考書凡四篇一曰興述明先王陳詩觀¶
　　　　風之㫖孔子刪詩正雅之由二曰解説先釋¶
　　　　詩義而風雅頌次之周又次之詁傳序又次¶
　　　　之篇章又次之后妃又次之終之以鵲巢騶¶
<pb:KR1c0007_WYG_000-1b>¶
　　　　虞大畧即舉周南一篇&KR1357;括論列引申以及¶
　　　　其餘三曰傳受備詳齊魯毛韓四家授受世¶
　　　　次及後儒訓釋源流四曰文體凡三百篇中¶
　　　　句法之長短篇章之多寡措辭之異同用字¶
　　　　之體例皆臚舉而詳之頗似劉氏文心雕龍¶
　　　　之體葢説經之餘論也然定詩序首句為子¶
　　　　夏所傳其下為毛萇所續實伯璵此書𤼵其¶
　　　　端則決别疑似於説詩亦深有功矣伯璵尚¶
<pb:KR1c0007_WYG_000-2a>¶
　　　　有毛詩斷章二卷見崇文總目稱其取春秋¶
　　　　斷章之義抄取詩語彚而出之葢即李石詩¶
　　　　如例之𩔖宋熊克嘗與毘陵沈少豫欲合二¶
　　　　書刻之而斷章一書竟求之不𫉬乃先刻指¶
　　　　説此本末有克跋葢即從宋本傳刻也克嘗¶
　　　　著中興小厯别見史部編年𩔖中其刻此書¶
　　　　時方分教於京口故跋稱刻之泮林云乾隆¶
　　　　四十六年三月恭校上¶
<pb:KR1c0007_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
